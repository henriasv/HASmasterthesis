Nå fungerer denne maskinen kun som en skrivemaskin. Det er behagelig. Det er på tide å komme i gang med å lage foredraget mitt til masterpresentasjonen. Det første jeg må gjøre er å legge det om til Norsk. Deretter skal jeg bestemme meg for hva jeg ønsker å formidle, og legge opp en dramaturgi som støtter opp om det jeg vil formidle. Basic stuff dette her, men må gjennomføres allikevel.

#### Slide "Introduksjon"
Min masteroppgave kombinerer tre ting som ikke er så vanlig å kombinere: Gasshydrater, molekylærdynamikk og bruddmekanikk. Det er relativt vanlig å modellere gasshydrater med molekylærdynamikk, men det som ikke er vanlig, er å modellere oppsprekking av gasshydrater med molekylærdynamikk. Jeg har ikke funnet noen publikasjoner der noen gjør det.

#### Slide "Hva er gasshydrater?"
Så, la oss begynne med hva gasshydrater er for noe, for når jeg sier til folk at jeg jobber med gasshydrater, så sier de "Hæ?". Og så sier jeg gasshydrater en gang til. Og det er nesten ingen som har hørt om gasshydrater.  Men det gasshydrater er,  er et isliknende stoff som inneholder gass. Og når jeg sier inneholder gass, så mener jeg ikke at det ligger gassbobler, men at en isliknende struktur låser inne enkeltmolekyler av stoffer som vanligvis opptrer som gass. Disse molekylene låses inne enkeltvis på nanometerskala.  

Når man sier gasshydrat, så pleier man egentlig å mene metanhydrat. Det vil si at den gassen som er innelåst er metan. Så utover presentasjonen, så skal jeg prøve å være konsekvent på å si gasshydrat, og mene metanhydrat.

Siden metan er en brennbar gass, så vil et gasshydrat være brennbart, slik man kan se av bildet. Gashhydratet ser egentlig ut som vanlig is, kanskje noe mindre gjennomsiktig, men den påstanden baserer jeg bare på de bildene jeg har sett på internett, så ta det med en klype salt.

#### Slide "Bruksområder"
Ok, så nå har vi fastslått at gasshydrater er is som inneholder metan. ... Hva kan dette brukes til? Svaret er vel i første omgang, relativt åpenbart. Mennesker liker ting som brenner, særlig hvis det finnes mye av det, slik som det gjør med kull og olje.  Så bruksområde 1 er å brenne metan, for eksempel i gasskraftverk eller på en komfyr. Bruksområde 2 er noe mer uventet. Det viser seg nemlig at vann og CO₂ kan danne et gasshydrat med samme struktur som gasshydratet med metan, og CO₂-hydratet er mer stabilt enn metanhydratet. Det betyr at man i prinsippet kan bruke gasshydrater til å lagre CO₂. Så drømmen er klimanøytral utvinning, der man bytter metan og CO₂ én for én.

#### Slide "Det ligger masse gasshydrater i havet..."
Når jeg sier utvinning og CO₂-lagring, så ligger det i kortene at det ganske mye gasshydrater rundt omkring i verden. De finnes stort sett på havbunnen. Og på kartet her, er det vist ett estimat av hvor og hvor mye gasshydrater det finnes. Om man summerer opp på kartet her, så finner man omtrent 500 gigatonn med karbon i form av metan. I tillegg til det som er marker på kartet, så regner man med at det finnes en del gasshydrater i permafrost, for eksempel i Sibir.
Så vil jeg understreke: det som er markert på kartet her., det er IKKE resultater av prøveboringer for å sjekke hvor mye gasshydrater som er rundt omkring. Dette er resultater basert på en modell av dannelse av gasshydrat på havbunnen, og forbundet med stor usikkerhet.

Det ser ut til å være ganske sikkert at det finnes masse gasshydrater, men ofte kan man lese, særlig hvis man leter etter litteratur om gasshydrater,  at det er flere hundre ganger mer karbon lagret i gasshydrater, enn i alle andre fossile energikilder til sammen. Dette kommer av to ting. For det første liker folk høye estimater, så når en forskningsartikkel sier at det er mellom 400 og 10000 gigatonn med karbon i gasshydrater, så hører tabloide medier bare tallet 10000 gigatonn. Den andre grunnen er at det finnes noen gamle estimater som er laget nærmst ut ifra at alle steder der gasshydrater kan finnes, så finnes de. De høye estimatene er generelt eldre enn de lave estimatene, så man er ikke så optimistiske nå som man var før. Men for all del. Det er fortsatt masse gasshydrater. Man tror fortsatt at det er mye mer karbon i gasshydrater enn de kjente naturgassreservoarene, som er på omtrent 120 gigatonn karbon.

Så vil jeg bare kort vise hvor gasshydrater kan finnes. For de har en såkalt stabilitetssone, som innebærer at trykket og temperaturen er slik at gasshydratet er stabilt. Stabilitetssonen til gasshydrater er markert på figuren her. Denne figuren gjelder for gasshydrater på havbunnen. Stabilitetssonen er det blå området. På førsteaksen er det temperatur, og på andreaksen er det vanndybde, som egentlig betyr trykk, siden trykket øker jo dypere man går ned i havet. For å putte noen tall på aksene, så kan jeg si at temperaturen til høyre i den blå sonen er ca 15-20 grader, og trykket oppe til venstre i den blå sonen er omtrent 30 bar, som tilsvarer en vanndybde på 300 meter. Siden vanntemperaturen på havbunnen er ca 0 grader uansett dybde, så vil man typisk kunne ha gasshydrater under havbunnen der havbunnen ligger dypere enn 300 meter.


#### Slide "Risiko"
Nå er det vel sånn at ikke alle er tilfreds med utvinning av fossilt brensel som grunn til å forske på noe. For gasshydrater finnes det også andre grunner. Grunner som har å gjøre med at gasshydratene utgjør en mulig trussel mot oss, så her gir jeg tre grunner til at vi bør interessere oss for gasshydrater uavhengig av utvinning av metan fra dem .

Den første grunnen er forsåvidt en utvinningsgrunn, men den handler om det som kan skje når man utvinner olje og gass fra andre ting enn gasshydrater. Det er at at gasshydrater kan dannes i multifase oljeledninger, der olje, gass og vann fraktes sammen. Gass og vann under høyt trykk kan danne gasshydrater.  Dette er noe man har visst om helt siden 1934, da en ingeniør beskrev det første funnet av gasshydrater i el oljeledning. Derfor er det mye virksomhet knyttet til å finne stoffer man kan blande inn i olje-gass-vann-bladingen for å unngå at det dannes gasshydrater der.

Så er det de mer geologiske risikoene. Gasshydrater kan være viktige for stabiliteten til sedimenter som ligger på havbunnen. Det er vanlig at gasshydrater fyller relativt store porer i slengen, og dersom gasshydratene i et område løses opp, så kan det i ytterste konsekvens føre til at sedimentet ikke lengre er stabilt, så det kan gå skred langs havbunnen, som igjen kan føre til for eksempel en tsunami. Så det kan være skikkelig farlig.

I tillegg finnes det en bekymring knyttet til klimaendringer. Den er mer spekulativ, men den har blitt framsatt helt seriøst: Gasshydratene er stabile på grunn av temperaturen og trykket der de ligger. Dersom temperaturen øker, kan hydratene begynne å smelte, og dermed frigjøre metan, som er en kraftig drivhusgass. Frykten er at denne mekanismen skal løpe løpsk, slik at varmen som følge av metanutslippene fører til at stadig mer gasshydrater smelter, og til det blir så varmt at livet på jorda, iallfall for menneskenes del, er over. Men ta det med ro. Dette er ikke mainstream, så det er ingen grunn til å frykte det med det første. Så frykt ikke.

#### Slide "Overordnet mål: Utvinne metan fra gasshydrater, og lagre CO₂"
Nå skal jeg komme mer direkte inn på hva det er jeg har jobbet med det siste året. Og jeg begynner med det overordnede målet, som ikke er det jag har jobbet, men som danner grunnlaget.

Det er å utvinne metan fra gasshydrater, og å lagre CO₂ i dem. Dette er det selvfølgelig noen som har patentert en teknikk for. Det er at man skal stikke et rør det i jorda, blåse inn CO₂, og håpe på at metan kommer stråmmende opp igjen av røret. Dersom dette hadde fungert greit og billig, så kunne vi sannsynligvis vinket klimaproblemene farvel, men så enkelt er det selvfølgelig ikke. Man må finne en bedre metode. Det er foreløpig ingen som har rapportert om en lønnsom metode for utvinning av metan fra gasshydrater. 

Vi tror på at for å finne en bedre metode, trenger vi å lære om de grunnleggende egenskapene til gasshydrater. Det bringer oss over til de tingene jeg har jobbet med i masteroppgaven. 

#### Slide "Hva lurer vi på akkurat nå?"
Man vet overraskende lite om egenskapene til gasshydrater. Det skyldes i stor grad at det er vanskelig å lage rene prøver av gasshydrater. Eksperimentelle resultater er usikre. Derfor kan teoretiske studier, der man simulerer gasshydratet på datamaskin, være nyttige.  Vi har sett på en spesifikk mekanisme for å løse opp gasshydratet, nemlig oppsprekking, og sett på blant annet de tingene jeg har listet opp her:

1. Hva er bruddstyrken til gasshydrater? Hvor hardt må man strekke i det for at det skal sprekke?
2. Er gasshydratet sprøtt eller duktilt? Altså, er det sånn at gasshydratet skifter form, for å slippe å sprekke opp, litt som jern -- som er ganske duktilt, eller sprekker, slik som glass, so er sprøtt.
3. Hvor mye metan frigjøres når et gasshydrat sprekker?
4. Hva er bruddmekanismen til gasshydrater? Hvis man strekker i det, hva skjer når det sprekker på mikronivå. Hvilke prosesser er viktige?

I tillegg må vi ha et forhold til hvordan vi skal bruke simuleringer for å svare på disse spørsmålene. Det handler i første omgang om hvilke interaksjonspotensialer man skal bruke -- hvordan vi skal modellere vann og metan, og det går på hvordan man skal utløse sprekker. 
¨Det går selvfølgelig på mye annet også, men det er det jeg har nevnt her som jeg kommer til å snakke om i dag.

#### Slide "Modellering og simulering"
Nå går jeg over til den mer alvorlige delen av foredraget – den delen som handler om det jeg har brukt det siste året mitt på.

#### Slide "Molekylærdynamikk"
I min masteroppgave bruker jeg en metode som heter molekylærdynamikk for å simulere et system av gasshydrater. Jeg vil først nå snakke kort om molekylærdynamikk, før jeg går videre til hvordan det brukes i mitt prosjekt.

I molekylærdynamikk simulerer man banen til punktpartikler som påvirkes av krefter imellom hverandre. Partiklene lever inni en boks, og den boksen har periodiske randbetingelser, som betyr at om en partikkel prøver å fly ut av boksen på den ene siden, så dukker den opp igjen på den andre siden. 

Punkpartiklene påvirkes av hverandre ved at det virker krefter mellom dem. Disse kreftene er gitt av potensialer, og i mitt tilfelle har jeg brukt to typer potensialer. Lennard–Jones-potensialet og Coulomb-potensialet. Coulomb potensialet er det man får fra Coulombs lov i elektromagnetisme. 

Når man har potensialer, er kreftene mellom partiklene gradienten av potensialet, og når man har regnet kreftene som virker på alle partiklene i systemet kan man løse bevegelsen i tid ved hjelp av sin favoritt-numeriske integrator. Den favorittintegratoren er alltid en variant av Velocity-Verlet-integratoren.

Siden det gjøres med datamaskin må problemet diskretiseres i tid, og forflytning av partikler skjer i tidssteg. På bildet dere ser til høyre har alle partiklene en viss posisjon og en viss hastighet, men for å vise dem stille er det hele frøset i tid. Så beregnes alle kreftene i systemet, og partiklene forflytter seg basert på hastigheten de hadde, og hvilke krefter som virket på dem. (Vise at partiklene flytter seg i figuren).

Nå skal jeg være veldig eksplisitt om hva som er modelleringen i mitt prosjekt:

1. Velge et potensial som beskriver interaksjonene i systemet mitt
2. Sette opp initielle posisjoner for alle partiklene
3. Påføre deformasjon under simulering

I tillegg kommer selve integrasjonen av bevegelseslikningene. 

#### Slide "TIP4P/ICE + UAM"
I forrige slide viste jeg bare en masse røde prikker, og det er jo ikke så veldig tilfredsstillende. Nå innfører jeg de faktiske partiklene jeg har brukt til å modellere gasshydratet. For vann har jeg brukt en modell som heter TIP4P/ICE. Det er en modell det vannet har et Lennard–Jones-sentrum plassert midt i oksygenet, en positiv ladning plassert på hver av hydrogenene, og en negativ ladning langs halveringslinja i båndvinkelen som spennes ut fra oksygenet av de to hydrogenene. Man plasserer også masse på oksygenet og hydrogenene ut ifra det beste estimatet man har for disse, mens det punktet der den negative ladningen ligger er masseløst. ...Også finnes det rundt 15 varianter av denne vannmodellen basert på hvor den negative ladningen er plassert, og hvor stor ladning den skal ha. Metanet modelleres med en litt enklere modell. Den er kun en Lennard–Jones-kjerne, og er gjerne kjent som "United Atom Methane". 

Hvorfor valgte jeg akkurat denne modellen? Vel, det var forde den ble brukt i de første simuleringene som klarte å spontant danne gasshydrater med molekylærdynamikk. That's it.

Så tar vi modellen jeg nettopp beskrev, og bruker den til å bygge opp et gasshydrat. Figuren dere ser her nå representerer en bredde på ca 6 nanometer av et gasshydrat. Den strukturen jeg har bygget opp her er den såkalte sI methanhydrate-strukturen, som er den vanligste gasshydratstrukturen i naturen.

#### Slide "Simulert system for elastiske egenskaper"
Jeg begynner med å finne de elastiske egenskapene til massivt gasshydrat. Det skyldes for det første at jeg ønsker å verifisere at de elastiske egenskapene i modellen jeg har valgt er fornuftige. Andre studier av denne modellen er gjerne fra er Kjemiperspektiv, så jeg har ikke funnet noen studier som oppgir Youngs modul og poissonforholdet i denne modellen. 

Det jeg gjør for å finne de elastiske egenskapene, er å endre størrelsen på boksen partiklene befinner seg i på en spesiell måte. Jeg tvinger x-retningen til å bli større, og definerer et konstant trykk i y-og-z-retningen, for å emulere en eksperimentell elastisk test. Når jeg gjør dette får jeg naturligvis en forlengelse i x-retningen, siden det var det jeg bestemte, men samtidig trekker systemet seg sammen i y-og-z-retning for å bevare trykket. Dette kalles lateral kontraksjon, og gir opphav til poissonforholdet. I tillegg kan jeg måle hvilke krefter som virker langs x-retningen som følge av den påtvungne forlengelsen for å finne det som heter Youngs Modul.

#### Slide "Elastiske egenskaper"

... Grunnen til at de blå linjene viser et lavere poissonforhold enn de blå, er at i den blå strekkes systemet raskere enn i den røde, og dermed rekker ikke systemet å trekke seg skillelig sammen normalt på strekkretningen.

#### Slide "Simulert system for sprekker" 
Når vi skal simulere oppsprekking av gasshydratet velger vi følgende prosedyre. Og herifra vil jeg presisere. Dette er det ingen som har gjort før: 

1. Setter opp posisjoner for alle partiklene, slik at de står i en gasshydratstruktur
2. Skjærer ut en elliptisk sprekk i materialet. Grunnen til at den er elliptisk er at det er lærebokeksempelet i bruddmekanikk, og gjør dermed analysen enklere. Det kommer vi til mot slutten av presentasjonen.
3. Lar materialet komme seg i likevekt etter utskjæringen
4. Strekker materialet over en viss tid
5. Venter og ser om en sprekk utvilker seg. Dette er ikke den vanlige måten å gjøre denne typen simuleringer. Det vanlige er å strekke også mens sprekken går, for å drive sprekken. I dette systemet var det ikke mulig, fordi systemet viste seg å være veldig sprøtt.
6. Man kan gjerne se stor aktivitet nær de spisseste områdene av ellipsen. Etterhvert utvikler det seg en skikkelig sprekk
7. Da utvikler den seg plutselig fort, og øker i størrelse til den når endene av prøven.
8. Når sprekken går, slippes det også fri metan.

#### Slide "Hva skal til for at systemet sprekker opp?"
Grunnleggende bruddmekanikk sier at i sprø materialer, så vil en sprekk vokse dersom den mekaniske energien som frigjøres ved å la sprekken vokse er større enn energien som kreves for å åpne sperekkflaten, så vil en sprekk vokse. Så i likningen. Større enn er til venste, og energien for å åpene sprekk er til høyre. Uansett om materialet er sprøtt eller ikke, så kan man definere en bruddstyrke utifra en kritisk energi, men bare for sprø materialer er den den samme som overflateenergien til sprekken. 

Det jeg i praksis har gjort for å finne bruddstyrken, er å lage mange simuleringer, der jeg strekker forskjellig. Dermed vil en simulering være den simuleringen med størst strekk som ikke sprakk opp, og en simulering vil være den simuleringen med laves strekk som sprakk opp, og bruddstyrken vil ligge et sted mellom de to simuleringene. Jeg bruker da den laveste som sprakk som estimat.

Når jeg har funnet den simuleringen, finner jeg hvor stor mekanisk energi som måtte tilføres for at den skulle sprekke opp, og bruker den for å beregne bruddstyrken. Sigma er stresset, kraft per areal, som måles på endeflatene i systemet.	Der hvor pilene var tegnet inn i de forrige slidene.

#### Slide "Måling av størrelsen på sprekken"
Størrelsen på sprekken er interessant av flere grunner, men spesielt er det av interesse å følge utviklingen i sprekkstørrelsen i tid, og å sammenlikne den med utviklingen i andre parametre i kjøringen. 

#### Slide "Metan frigjøres fort"
Noe av det første man ser her, er hvor fort metan frigjøres når systemet sprekker opp. Man kunne tenke seg at systemet først sprakk opp, og at metanet deretter diffunderte inn i sprekken. Men sånn er det ikke. Metan frigjøres med en eneste gang. Og det det egentlig betyr, er at sprekken ikke er helt skarp. Ikke bare deles gasshydratet når det sprekker opp, men det rives også litt i stykker. 

#### Slide "Hva var det vi lurte på"
Så for å oppsummere. Hva var det egentlig jeg lurte på?

1. 	Hva er bruddstyrken til gasshydratet? Det har jeg besvart innenfor den modellen jeg har brukt. Og svaret er et tall, nemlig rundt 0.2 Joule per kvadratmeter. 
2. Hvordan starter oppsprekkingen? Jeg har funnet ut at i den modellen jeg bruker, så begynner oppsprekkingen med at den initielle sprekken vokser sakte, som ved smelting, før den når det som ser ut som et kritisk nivå, der sprekken begynner å gå fort – i en hastighet nær lydhastigheten i materialet.
3. På hvilken måte frigjøres metan?

Den andre siden av saken, er at vi har gjort de første simuleringene, så vidt vi kjenner til, av sprekker i gasshydrater med molekylærdynamikk. Vi har samlet erfaring om hvordan det skal gjennomføres. blabla.

#### Slide "Bruddmekanisme"
Da jeg begynte å jobbe med dette, så hadde jeg en ide om at man kunne strekke opp systemet, og deretter vente på at systemet skulle nå et område i faserommet der en sprekk plutselig startet å utvikle seg. 

Det viste seg å være feil. Det som skjer i mine simuleringer er at gasshydratet begynner å smelte, eller iallefall dekomponere rundt den initielle sprekken. Dermed vokser hullet sakte. Så når hullet en størrelse som ser ut til å være en kritisk størrelse, der det plutselig sprekker hurtig.

#### Slide "Hovedresultat"
Denne figuren er på en måte hovedresultatet av masteren min. Jeg skal forklare den nøye, men jeg begynner med å fortelle at resultatene mine stemmer med lineær elastisk bruddmekanikk dersom markørene lander på linja som heter "Finite Width Griffith". 