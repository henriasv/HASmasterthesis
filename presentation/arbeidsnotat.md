Nå fungerer denne maskinen kun som en skrivemaskin. Det er behagelig. Det er på tide å komme i gang med å lage foredraget mitt til masterpresentasjonen. Det første jeg må gjøre er å legge det om til Norsk. Deretter skal jeg bestemme meg for hva jeg ønsker å formidle, og legge opp en dramaturgi som støtter opp om det jeg vil formidle. Basic stuff dette her, men må gjennomføres allikevel.

Hva skal med?
1. Det siste resultatet mitt der tensiltrykket er plottet mot sprekklengden

#### Slide "Introduksjon"
Min masteroppgave kombinerer tre ting som ikke er så vanlig å kombinere: Gasshydrater, molekylærdynamikk og bruddmekanikk.

#### Slide "Hva er gasshydrater?"
Gasshydrater er et isliknende stoff. En bit med gasshydrat vil være kald, og den vil se ut som valnlig is. Det som skiller det fra vanlig is, er at det har fanget molekyler av stoffer som vanligvis opptrer som gasser. For eksempel metan. Når isen har fanget en brennbar gass, kan man tenne på isen, slik at man har en brennende isklump. 

#### Slide "Bruksområder"
Gasshydrater er relativt ukjente for folk flest, og de har derfor ikke gjort noe særlig inntog i populærkulturen. Men noen eksempler finnes, og foreløpig er dette min favoritt. Her eksemplifisert ved Sarah Palin på tur i alaska. Som vi kan se har hun med seg isbiter av gasshydrat som hun kan tenne på. Jeg kan ikke se for meg noen annen grunn til det enn at hun skal grille seg noe kjøtt. Det er sikkert en fin ting å gjøre, men det er ikke sånn man ser for seg at utvinningen skal foregå. Det er unødvendig å dra med seg all isen opp når man bare vil ha metanet. Men det er helt riktig at det skal brennes, på samme måte som vi gjør med konvensjonell naturgass og skifergass i dag.

Man ser for seg to *store* bruksområder for gasshydrater: For det første, det mest åpenbare – hente ut metanet og brenne det. For det andre, det er termodynamisk mulig å bytte ut metanet med CO₂. Og det er vel den første som gjør oljeindustrien interessert, mens den andre gjør at man ved leielighet kan påstå man driver forskning som kan redde verden.

Nå er det vel sånn at ikke alle er tilfreds med utvinning av fossilt brensel som grunn til å forske på noe. For gasshydrater finnes det også andre grunner. Grunner som har å gjøre med at gasshydratene utgjør en mulig trussel mot oss. Litt som med jordskjelv og vulkaner. 

#### Slide "Det ligger mass gasshydrater i havet..."
Grunnen til at jeg sier CO₂-lagring, er at det er mye gasshydrater, så de kan i prinsippet være en stor CO₂-tank.

Gasshydrater finnes på havbunnen i store deler av verden, slik som man kan se av kartet. I tillegg til gasshydratene som er markert her, finnes det også en del gasshydrater i permafrost, for eksempel i sibir. La meg understreke at det som er markert her ikke er resultater av prøveboringer for å sjekke hvor mye gasshydrater som er rundt omkring. Dette er resultater basert på en modell av dannelse av gasshydrat på havbunnen, og forbundet med stor usikkerhet.

En av grunnene til at man kan si noe om hvor mye gasshydrater det er, er at man vet hvor i verden de kan finnes. Gasshydrater er nemlig bare stabile ved en riktig kombinasjon av trykk og temperatur. 

Det finnes masse gasshydrater, men man skal passe seg litt når man blir fortalt ting som at det er så og så mange ganger karbon i gasshydrater som i alle andre fossile energikilder kombinert. Dette kommer av to ting. For det første liker folk høye estimater, så når en forskningsartikkel sier at det er mellom 400 og 10000 gigatonn med karbon i gasshydrater, så hører man 10000 gigatonn. De høye estimatene er generelt eldre enn de lave estimatene, så man er ikke så fantastisk optimistiske lengre. Men for all del. Det er fortsatt masse gasshydrater. Mye mer enn de samlede kjente reservene av annen naturgass.

GHSZ: Stabilitetssonen til gasshydrater er ... For å putte noen tall på aksene, så kan jeg si at temperaturen til høyre i den blå sonen er ca 15-20 grader, og trykket oppe til venstre i den blå sonen er omtrent 30 bar, som tilsvarer en vanndybde på 300 meter.


#### Slide "Risiko"
Det er både risiko knyttet til gasshydratene i seg selv, og eventuell ressursutnyttelse fra gasshydratene. Den mest umiddelbare risikoen – den er en risiko man kjenner fra oljeindustrien – er at gasshydrater kan dannes i multifase oljeledninger, der olje, gass og vann fraktes sammen. Gass og vann under høyt trykk kan danne gasshydrater.  Dette er noe man har visst om helt siden 1934, da en ingeniør beskrev det første funnet av gasshydrater i el oljeledning. Derfor er det mye virksomhet knyttet til å finne stoffer man kan blande inn i olje-gass-vann-bladingen for å unngå at det dannes gasshydrater der.

Videre, så kan gasshydrater være viktige for stabiliteten til sedimenter som ligger på havbunnen. Det er vanlig at gasshydrater fyller relativt store porer i slengen, og dersom gasshydratene i et område dissosierer, så kan det i ytterste konsekvens føre til skred langs havbunnen, som igjen kan føre til for eksempel en tsunami. 

I tillegg finnes det en bekymring knyttet til klimaendringer: Gasshydratene er stabile på grunn av temperaturen og trykket der de ligger. Dersom temperaturen øker, kan hydratene begynne å smelte, og dermed frigjøre metan, som er en kraftig drivhusgass. Frykten er at denne mekanismen skal løpe løpsk, slik at varmen som følge av metanutslippene fører til at stadig mer gasshydrater smelter, og til det blir så varmt at livet på jorda, iallfall for menneskenes del, er over. Men ta det med ro. Dette er ikke mainstream, så det er ingen grunn til å frykte det med det første. 

#### Slide "Overordnet mål: Utvinne metan fra gasshydrater, og lagre CO₂"
La oss begynne med det overordnede målet vi har med å forske på gasshydrater. Det er å utvinne gass fra gasshydrater, og å lagre CO₂ i dem. Dette er det selvfølgelig noen som har patentert en teknikk for. Basically at man skal stikke et rør det i jorda, blåse inn CO₂, og håpe på at metan kommer stråmmende opp igjen av røret. Dersom dette hadde fungert greit og billig, så kunne vi sannsynligvis vinket klimaproblemene farvel, men så enkelt er det selvfølgelig ikke. Man må finne en bedre metode. 

Vi tror på at for å finne en bedre metode, trenger vi å lære om de grunnleggende egenskapene til gasshydrater. Det bringer oss over til de tingene jeg har jobbet med i masteroppgaven. 

#### Slide "Hva lurer vi på akkurat nå?"
Man vet overraskende lite om egenskapene til gasshydrater. Det skyldes i stor grad at det er vanskelig å lage rene prøver av gasshydrater. Eksperimentelle resultater er usikre. Derfor kan teoretiske studier slik som denne, være nyttige. Det overordnede målet med å studere dette er at vi ønsker å finne en metode for å utvinne metan fra gasshydrater på en trygg og lønnsom måte. Men siden man vet såpass lite om gasshydratene, har vi satt noen litt mindre hårete delmål, som har vært det jeg har jobbet med i løpet av masteren.
I første omgang har vi lurt på følgende:

1. Hva er bruddstyrken til gasshydrater?
2. Hva er bruddmekanismen til gasshydrater?
3. Hvor mye metan frigjøres når et gasshydrat sprekker?

I tillegg må vi ha et eksplisitt forhold til hvordan vi skal bruke simuleringer for å svare på disse spørsmålene. Det handler i første omgang om hvilke interaksjonspotensialer man skal bruke, hvordan man skal utløse sprekker, og hvor perfekte krystaller man skal se på.

#### Slide "Modellering og simulering"
Nå går jeg over til den mer alvorlige delen av foredraget – den delen som handler om det jeg har brukt det siste året mitt på.

#### Slide "Molekylærdynamikk"
I min masteroppgave bruker jeg en metode som heter molekylærdynamikk for å simulere et system av gasshydrater. Jeg vil først nå snakke kort om molekylærdynamikk, før jeg går videre til hvordan det brukes i mitt prosjekt.

I molekylærdynamikk simulerer man banen til punktpartikler som påvirkes av krefter imellom hverandre. Partiklene lever inni en boks, og den boksen har periodiske randbetingelser, som betyr at om en partikkel prøver å fly ut av boksen på den ene siden, så dukker den opp igjen på den andre siden. 

Punkpartiklene påvirkes av hverandre ved at det virker krefter mellom dem. Disse kreftene er gitt av potensialer, og i mitt tilfelle har jeg brukt to typer potensialer. Lennard–Jones-potensialet og Coulomb-potensialet. Coulomb potensialet er det man får fra Coulombs lov i elektromagnetisme. 

Når man har potensialer, er kreftene mellom partiklene gradienten av potensialet, og når man har regnet kreftene som virker på alle partiklene i systemet kan man løse bevegelsen i tid ved hjelp av sin favoritt-numeriske integrator. Den favorittintegratoren er alltid en variant av Velocity-Verlet-integratoren.

Siden det gjøres med datamaskin må problemet diskretiseres i tid, og forflytning av partikler skjer i tidssteg. På bildet dere ser til høyre har alle partiklene en viss posisjon og en viss hastighet, men for å vise dem stille er det hele frøset i tid. Så beregnes alle kreftene i systemet, og partiklene forflytter seg basert på hastigheten de hadde, og hvilke krefter som virket på dem. (Vise at partiklene flytter seg i figuren).

Nå skal jeg være veldig eksplisitt om hva som er modelleringen i mitt prosjekt:

1. Velge et potensial som beskriver interaksjonene i systemet mitt
2. Sette opp initielle posisjoner for alle partiklene
3. Påføre deformasjon under simulering

I tillegg kommer selve integrasjonen av bevegelseslikningene. 

#### Slide "TIP4P/ICE + UAM"
I forrige slide viste jeg bare en masse røde prikker, og det er jo ikke så veldig tilfredsstillende. Nå innfører jeg de faktiske partiklene jeg har brukt til å modellere gasshydratet. For vann har jeg brukt en modell som heter TIP4P/ICE. Det er en modell det vannet har et Lennard–Jones-sentrum plassert midt i oksygenet, en positiv ladning plassert på hver av hydrogenene, og en negativ ladning langs halveringslinja i båndvinkelen som spennes ut fra oksygenet av de to hydrogenene. Man plasserer også masse på oksygenet og hydrogenene ut ifra det beste estimatet man har for disse, mens det punktet der den negative ladningen ligger er masseløst. ...Også finnes det rundt 15 varianter av denne vannmodellen basert på hvor den negative ladningen er plassert, og hvor stor ladning den skal ha. Metanet modelleres med en litt enklere modell. Den er kun en Lennard–Jones-kjerne, og er gjerne kjent som "United Atom Methane". 

Hvorfor valgte jeg akkurat denne modellen? Vel, det var forde den ble brukt i de første simuleringene som klarte å spontant danne gasshydrater med molekylærdynamikk. That's it.

Så tar vi modellen jeg nettopp beskrev, og bruker den til å bygge opp et gasshydrat. Figuren dere ser her nå representerer en bredde på ca 6 nanometer av et gasshydrat. Den strukturen jeg har bygget opp her er den såkalte sI methanhydrate-strukturen, som er den vanligste gasshydratstrukturen i naturen.

#### Slide "Simulert system for elastiske egenskaper"
Jeg begynner med å finne de elastiske egenskapene til massivt gasshydrat. Det skyldes for det første at jeg ønsker å verifisere at de elastiske egenskapene i modellen jeg har valgt er fornuftige. Andre studier av denne modellen er gjerne fra er Kjemiperspektiv, så jeg har ikke funnet noen studier som oppgir Youngs modul og poissonforholdet i denne modellen. 

Det jeg gjør for å finne de elastiske egenskapene, er å endre størrelsen på boksen partiklene befinner seg i på en spesiell måte. Jeg tvinger x-retningen til å bli større, og definerer et konstant trykk i y-og-z-retningen, for å emulere en eksperimentell elastisk test. Når jeg gjør dette får jeg naturligvis en forlengelse i x-retningen, siden det var det jeg bestemte, men samtidig trekker systemet seg sammen i y-og-z-retning for å bevare trykket. Dette kalles lateral kontraksjon, og gir opphav til poissonforholdet. I tillegg kan jeg måle hvilke krefter som virker langs x-retningen som følge av den påtvungne forlengelsen for å finne det som heter Youngs Modul.

#### Slide "Elastiske egenskaper"

... Grunnen til at de blå linjene viser et lavere poissonforhold enn de blå, er at i den blå strekkes systemet raskere enn i den røde, og dermed rekker ikke systemet å trekke seg skillelig sammen normalt på strekkretningen.

#### Slide "Simulert system for sprekker" 
Når vi skal simulere oppsprekking av gasshydratet velger vi følgende prosedyre. Og herifra vil jeg presisere. Dette er det ingen som har gjort før: 

1. Setter opp posisjoner for alle partiklene, slik at de står i en gasshydratstruktur
2. Skjærer ut en elliptisk sprekk i materialet. Grunnen til at den er elliptisk er at det er lærebokeksempelet i bruddmekanikk, og gjør dermed analysen enklere. Det kommer vi til mot slutten av presentasjonen.
3. Lar materialet komme seg i likevekt etter utskjæringen
4. Strekker materialet over en viss tid
5. Venter og ser om en sprekk utvilker seg. Dette er ikke den vanlige måten å gjøre denne typen simuleringer. Det vanlige er å strekke også mens sprekken går, for å drive sprekken. I dette systemet var det ikke mulig, fordi systemet viste seg å være veldig sprøtt.
6. Man kan gjerne se stor aktivitet nær de spisseste områdene av ellipsen. Etterhvert utvikler det seg en skikkelig sprekk
7. Da utvikler den seg plutselig fort, og øker i størrelse til den når endene av prøven.
8. Når sprekken går, slippes det også fri metan.

#### Slide "Hva skal til for at systemet sprekker opp?"
Grunnleggende bruddmekanikk sier at i sprø materialer, så vil en sprekk vokse dersom den mekaniske energien som frigjøres ved å la sprekken vokse er større enn energien som kreves for å åpne sperekkflaten, så vil en sprekk vokse. Så i likningen. Større enn er til venste, og energien for å åpene sprekk er til høyre. Uansett om materialet er sprøtt eller ikke, så kan man definere en bruddstyrke utifra en kritisk energi, men bare for sprø materialer er den den samme som overflateenergien til sprekken. 

Det jeg i praksis har gjort for å finne bruddstyrken, er å lage mange simuleringer, der jeg strekker forskjellig. Dermed vil en simulering være den simuleringen med størst strekk som ikke sprakk opp, og en simulering vil være den simuleringen med laves strekk som sprakk opp, og bruddstyrken vil ligge et sted mellom de to simuleringene. Jeg bruker da den laveste som sprakk som estimat.

Når jeg har funnet den simuleringen, finner jeg hvor stor mekanisk energi som måtte tilføres for at den skulle sprekke opp, og bruker den for å beregne bruddstyrken. Sigma er stresset, kraft per areal, som måles på endeflatene i systemet.	Der hvor pilene var tegnet inn i de forrige slidene.

#### Slide "Måling av størrelsen på sprekken"
Størrelsen på sprekken er interessant av flere grunner, men spesielt er det av interesse å følge utviklingen i sprekkstørrelsen i tid, og å sammenlikne den med utviklingen i andre parametre i kjøringen. 

#### Slide "Metan frigjøres fort"
Noe av det første man ser her, er hvor fort metan frigjøres når systemet sprekker opp. Man kunne tenke seg at systemet først sprakk opp, og at metanet deretter diffunderte inn i sprekken. Men sånn er det ikke. Metan frigjøres med en eneste gang. Og det det egentlig betyr, er at sprekken ikke er helt skarp. Ikke bare deles gasshydratet når det sprekker opp, men det rives også litt i stykker. 

#### Slide "Hva var det vi lurte på"
Så for å oppsummere. Hva var det egentlig jeg lurte på?

1. 	Hva er bruddstyrken til gasshydratet? Det har jeg besvart innenfor den modellen jeg har brukt. Og svaret er et tall, nemlig rundt 0.2 Joule per kvadratmeter. 
2. Hvordan starter oppsprekkingen? Jeg har funnet ut at i den modellen jeg bruker, så begynner oppsprekkingen med at den initielle sprekken vokser sakte, som ved smelting, før den når det som ser ut som et kritisk nivå, der sprekken begynner å gå fort – i en hastighet nær lydhastigheten i materialet.
3. På hvilken måte frigjøres metan?

Den andre siden av saken, er at vi har gjort de første simuleringene, så vidt vi kjenner til, av sprekker i gasshydrater med molekylærdynamikk. Vi har samlet erfaring om hvordan det skal gjennomføres. blabla.

#### Slide "Bruddmekanisme"
Da jeg begynte å jobbe med dette, så hadde jeg en ide om at man kunne strekke opp systemet, og deretter vente på at systemet skulle nå et område i faserommet der en sprekk plutselig startet å utvikle seg. 

Det viste seg å være feil. Det som skjer i mine simuleringer er at gasshydratet begynner å smelte, eller iallefall dekomponere rundt den initielle sprekken. Dermed vokser hullet sakte. Så når hullet en størrelse som ser ut til å være en kritisk størrelse, der det plutselig sprekker hurtig.

#### Slide "Hovedresultat"
Denne figuren er på en måte hovedresultatet av masteren min. Jeg skal forklare den nøye, men jeg begynner med å fortelle at resultatene mine stemmer med lineær elastisk bruddmekanikk dersom markørene lander på linja som heter "Finite Width Griffith". 